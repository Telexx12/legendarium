Az unitárius templom
1994-ben a helyi tanács az unitáriusok rendelkezésére bocsátott használati szerződés alapján 10 ár területet az úgynevezett Rózsakertből templomépítésre a jelenlegi Rózsa utcában.
Erre a területre1994 június 30-án tették le a Bíró Gábor marosvásárhelyi építész által tervezett templom alapkövét. A templom építése Balázs Sándor lelkész és György Incze gondnoksága alatt történt. A templom felszentelése 1995 október 15-én történt. 1999-ben úgy döntött az egyházközség, hogy az eredeti rajztól eltérően külön alappal rendelkező tornyot épít. Így Bakó Lóránt építész tervei alapján kezdik el építeni a 9 négyzetméter alapterületű 17 méter magas tornyot a templom bejáratához. A tornyot 2001-ben sikerül befejezni.
