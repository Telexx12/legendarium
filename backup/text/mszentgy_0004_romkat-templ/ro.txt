Biserica romano-catolică
Primul document scris datează din 1332, când deja exista o biserică de sine stătătoare. Absida sub formă de semicerc a sanctuarului și fereastra splendidă în stil roman dovedesc existența bisericii în acea perioadă. Naosul a fost construit probabil în anul 1442. Bolta nu este nici gotică, nici romană, fiind o soluție intermediară. Intrarea principală de sub turn este realizată din piatră cioplită în stil gotic. Turnul a fost construit în anul 1823. În 1556 biserica a aparținut luteranilor, între anii 1572 și 1720 reformaților, când contele Petki Dávid, stăpânul de atunci al satului a dispus „recatolicizarea” și renovarea acesteia. Atunci s-a realizat și tavanul în casete, altarele în stil baroc, amvonul și strana.
