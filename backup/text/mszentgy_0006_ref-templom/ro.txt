BISERICA REFORMATĂ DIN SÂNGEORGIU DE MUREȘ
Până la mijlocul anilor 1600, Sângeorgiu de Mureș a fost o biserică mamă reformată, cu Livezeni ca filială. Datorită eforturilor de recatolizare ale familiei Petki, importanța bisericii reformate locale a scăzut.
Până la sfârșitul secolului al XVIII-lea, situația s-a îmbunătățit, stabilindu-se slujirea în Sângeorgiu de Mureș a preotului și învățătorului din Livezeni. În ultima treime a secolului al XVIII-lea, stăpâna localității a fost cea care a donat obiecte bisericești și clenodii bisericii. În același timp, parohia a primit noi terenuri, în principal prin donații. În 1823, văduva contelui József Petki a donat un teren bisericii reformate din Sângeorgiu de Mureș. Lăcașul de cult a fost construit pe această bucată de pământ. A existat așadar o mică casă de rugăciune, dar tot nu era cea potrivită, și era din ce în ce mai puțin capabilă să satisfacă nevoile congregației în creștere. În anul 1908 a fost ales un comitet de 15 membri cu scopul de a pregăti construirea bisericii. În decembrie 1918 au depus o cerere la protopopiat de a transforma biserica în biserică mamă și de a deschide „un nou oficiu preoțesc” în Sângeorgiu de Mureș. Acest lucru a avut loc în cele din urmă în 1926. În cele din urmă, în 1935, cu ajutorul episcopului și al patronajului, a fost construită biserica, care a găzduit și școala, și casa parohială. În 1981, coridorul fostei școli a fost demolat și a fost construită o sală de ședințe, iar casa parohială a fost și ea lărgită. În 1988, statul a confiscat din nou părți din terenurile parohiei. Cu această ocazie, au fost confiscate 11000 m2 de teren pentru construirea unui bloc de locuințe. 
În 1991, s-a stabilit un acord de înfrățire cu biserica Niyverdal din Olanda, ai cărei membri au ajutat apoi foarte mult biserica din Sângeorgiu de Mureș. În 1994 au început pregătirile pentru construcția turnului bisericii după planurile lui Kali Ellák. Până la crăciunul anului 1995, s-a demolat porticul și s-a construit un turn pentru clopotul mic. Pastorul bisericii în această perioadă era László Adorjáni, care a slujit congregația până în 2003. După pensionarea acestuia, membrii bisericii l-au ales și invitat pe Eörs Becsky să le fie pastor. În cadrul bisericii funcționează corul reformat Reménység (Speranța), grupul de tineri Shalom și uniunea femeilor reformate. Intelectuali și muzicieni reformați au înființat ansamblul Manna, care servește comunitatea cu cântece religioase moderne. În biserică se află o placă comemorativă în memoria soldaților maghiari din Sângeorgiu de Mureș care au murit în Primul și al Doilea Război Mondial.
