Csiki Malom
A malom története 1912-ben indul, amikor Váradi Béla egy malmot épít a Borosnyai Ferenctől vásárolt területen. 1916-ban Váradi eladja a komplexumot Csiki Dénes molnárnak. A malom építésében két szakaszt különíthetünk el. Az első szakaszban (1912 második felétől 1930-ig) fából megépítik a malomházat és a motorházat. A második szakaszban kibővítik a malomházat, és átépítik a motorház feletti részt.
Az első szakaszban az őrlő rész egy hengerből és egy malomkőből állt. A második szakaszban megduplázták a hengert és a malomköveket, amelyeket egy 35 lóerős motor hajtott, és amelyet a Magyar Motor- és Gépgyár R.T./Mayer Gépgyár, Vas- és Fémöntöde gyártott Szombathelyen, gyártási száma 1720. A motor széngázzal működött. A földgázt 1946. május 25-én vezették be. 1948. június 17-én a malmot államosították, ekkor már csak 6 alkalmazottal működött, és 24 óra alatt 15 tonna takarmányt dolgozott fel. A minőségi szolgáltatás híre eljutott a falu határain túlra is, és onnan is jöttek őrölni.
95 évi munka után a malom leállt, 2007-ben kapuit végleg bezárta.
       